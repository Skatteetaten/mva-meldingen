---
icon: "cloud"
title: "Spørsmål og svar"
description: "Spørsmål og svar"
---

## Generelt

1.	Hvilke endringer inngår i moderniseringen av mva-området? 

  •	Ny registreringsløsning for mva-pliktige.
Skatteetaten har lansert en ny tjeneste for virksomheter som skal registrere seg i Mva-registeret. Med den nye tjenesten vil behandlingstiden, for størsteparten av registreringene, reduseres fra flere uker til noen minutter. Link til tjenesten.

  •	Ny mva-melding.
Moderniseringen sørger for forenkling for næringslivet gjennom forbedringer som felles informasjonsstruktur og regelsett for alle typer mva-meldinger; bedre brukeropplevelse og mer fleksibilitet i oppsettet; støttende digital veiledning og mindre feilkilder. Ny mva-melding lanseres 01.01.22.

  •	Salgs- og kjøpsmelding.
Et forslag til ny melding er per nå under utredning hos Finansdepartementet. Forslaget innebærer at bokførte salg og kjøp på transaksjonsnivå skal rapporteres på en hensiktsmessig måte.

2.	Blir det en overgangsperioder fra gammel til ny tjeneste?
  
  •	For registreringsløsningen varer overgangsperioden frem til 1. mars 2021 for nyregistreringer. Samordet Registermelding del 2 vil være åpen for endring og opphør av registrering frem til 2. kvartal 2021. 
  •	For mva-melding er det ikke planlagt en overgangsperiode.

3.	Vil det finnes en «nødløsning» dersom vi får tekniske problemer?
  
  •	For registreringsløsningen har man mulighet til å sende inn en ufullstendig søknad som tilbys etter de første stegene i tjenesten. 
  •	For mva-melding vil det være mulig å manuelt fylle inn og sende mva-melding direkte i portalen. 

## Registreringsløsning

4.	Hvem kan fylle ut en registrering og hvem kan sende inn? 
  
  •	Det kreves Altinn-roller for å fylle ut og sende inn søknad om samtlige registreringer. 

Utfyller: Virksomheten selv, Ansvarlig revisor, Regnskapsmedarbeider, Regnskapsfører uten signeringsrett eller Revisormedarbeider.
Signering: Begrenset signeringsrett eller Kontaktperson NUF.

5.	Hvorfor har Skatteetaten valgt å begrense utfylling av registreringssøknad gjennom Altinn-roller?
  
  •	Slik utfylling fungerer i dag er det ingen begrensning på hvem som kan fylle ut for en virksomhet, og dersom virksomheten har dårlige rutiner for signering kan utilsiktede utfyllinger bli sendt inn og gi alvorlige konsekvenser. Den nye bruken av roller er sikrere, og i tråd med standarden for alle andre oppgaver i Skatteetaten. 

6.	Hvilken mulighet har advokater til å bistå i enkeltsaker (registering og mva-melding)?
  
  •	Skatteetaten har planer om å utvikle funksjonalitet for delegering av fullmakt i enkeltsaker der en person har behov for å delegere myndighet til en fullmektig i ny tjeneste. Vi ser at det kan være relevant i flere tilfeller, inkludert ved søknad, klage og etterkontroll. Dette er tilleggsfunksjonalitet som først vil utvikles senere i prosjektperioden, og vi har per i dag ikke estimert et tidspunkt for når dette vil være klart. 
Advokater har samme mulighet som alle andre til å tilegne seg de Altinn-roller som kreves i ny tjeneste, i samhandling med virksomheten det gjelder.  

## Mva-melding

7.	Når trer ny mva-melding i kraft?

Fra 1. januar 2022. Første frist for innlevering vil avhenge av hvilken termin man har. 

8.	Skal leveringen av mva-melding skje via Altinn eller via Skatteetatens nettside?

Virksomheter og rådgivere oppfordres til å levere mva-meldingen direkte fra regnskapssystemet. Skatteetaten jobber tett med systemleverandører for å tilrettelegge for dette. For de som ikke har regnskapssystem, eller av annen grunn ikke kan levere gjennom regnskapssystem, utvikler Skatteetaten en egen portal som kan brukes for levering av mva-melding. Altinn vil fortsatt brukes for identifisering og informasjonsutveksling. En bruker er ikke ment å merke at innleveringen skjer gjennom Skatteetaten kontra Altinn.

9.	På hvilket aggregeringsnivå skal beløp oppgis i ny mva-melding? 

På samme nivå som før. Se "salgs- og kjøpsmelding" for mer informasjon om forslaget rundt rapportering på transaksjonsnivå. 

## Salgs- og kjøpsmelding

10.	Hva innebærer salgs- og kjøpsmelding og når kommer den?

Salgs- og kjøpsmelding er på forslagsstadiet, og ligger under utredning hos Finansdepartementet. Forslaget innebærer at bokførte salg og kjøp på transaksjonsnivå inkludert kreditnota skal rapporteres. Det vil si innberetning av selger og kjøper, dato, fakturanummer, hva som er vederlaget og mva. beløp. Privatpersoner skal ikke kunne identifiseres. Kontantsalg skal ikke innrapporteres. Det er videre foreslått at alle mva-pliktige og bokføringspliktige (med mulige unntak) og offentlig forvaltning skal rapportere. 
Hensikten med en slik melding er å øke etterlevelse, sørge for økt likebehandling og hindre urettmessig konkurransevridning i næringslivet. Det vil gi Skatteetaten et bedre grunnlag for å vurdere veilednings- og kontrolltiltak for å redusere skatte- og avgiftsunndragelser. Et viktig mål er at salgs- og kjøpsmeldingen i liten grad vil skape merarbeid for næringslivet, ved innrapportering fra regnskapssystem.

11.	Vil den nye meldingen gjelde for alle, eller blir det gjort unntak for små bedrifter? 

Forslaget innebærer en mulighet for at virksomheter med omsetning under 200 000 kroner per år ikke trenger å levere salgs og kjøpsmelding.

## Test

12.	Vil testingen rundt mva-melding være åpen for alle?

Informasjon rundt testing er åpent for alle gjennom GITHUB. 
Den som er interessert i å delta på test-løpet i samarbeid med Skatteetaten er velkommen til å ta kontakt gjennom mva-modernisering@skatteetaten.no.
